
561
deserenda tibi est pars Donati, aut talis eris qualis
ille , cujus peccatum non ignoras, quamvis dissimili-
ter vivas. Hoc non secundum veram, sed secundum
vestram sententiam vobis rectissime dicitur. Quis
enim nescit te alienum esse ab illius malo, si consen-
sione peccato ejus non communicas ? sed hinc agno-
scere cogeris , quanta impietate objiciatis orbi chri-
stiano vel falsa , vel certe ignota crimina Afrorum;
cum tibi objici nolis quod de altero sis , quia hoc eis
non potes persuadere, a quorum non vis societate
discedere. Ita, ne deseras quos putas bonos, ferre
cogeris quos nosti malos. Ac per hoc omnes convin-
cit veritas malos, qui propter aliena crimina seu vera
seu falsa , caeteris tamen incognita , sibi autem non
obfutura, disrupta unitate tot gentium deseruerunt
bonos. Hoc tam magnum nefas partis Donati ne all-
quo modo excusare possetis, causa vobis Maximia-
nensium procurata est , in quo velut speculo vestram
pravitatem conspectam , si volueritis, corrigatis: si
autem nolueritis, nolo quidquam gravius dicere,
quando scio te cor habere. Quid enim contra ista
dicturus es?
CAPUT XXVIII. -— 55. Bene, quia ipse scribis,
cum de Mawimianensibus damnatis et receptis legisses
totum quod inserui litteris meis, valde te fuisse permo-
tum. Credo, prorsus video causam quae valde debue-
rit permovere. Videamus _ergo, tua ista permotio
quanam reddita ratione sedata est. Statim te dicis a
uestris episcopis diligentius inquisisse, atque ipsis docen-
tibus , et decretum concilii, et sententiam in eos qui
damnati sunt dictam, et rei totius ordinem cognovisse.
Deinde etiam 'me credens adhuc ignorare quid ge-
stum s’t, atque admonens ut quid habeat veritas
discerem, narrasti plane non quid veritas habeat,
’ sed quid incautis et negligentibus vestri pro veritate
supponant. Dicis enim , cum quam plurimos episcopos
error sibi Maximiani sociare contenderet, contracto a
vestris concilio in eos omnes qui in ejus schismate per-
stitissent prolatam esse sententiam, quam me quoque
legisse commemoras : qua: cum sententia consensu
omnium ﬁrmaretur, placuisse tamen decreto concilii
dilationem temporis dari, intra quod si quis corrigi
voluisset, innocens haberetur. Sic esse factum, ut non
solum illi duo quos memoro (a), sed etiam multi alii
purgati atque innocentes Ecclesiae redderentur. Quorum
ideo putas Baptisma non debuisse rescindi, quia intra diem
prtestitutum restituti, peremptoria sententia non teneren-
tur, nec cum baptizarent fuissent ab Ecclesia separati,
necdum scilicet transacti temporis meta deﬁnita dis.
juncti. llic ego in ea ipsa falsitate narrationis tute,
quandoquidem non solum sententias, verum ct ipsa
verba tua posui, miror ingenium tuum, miror animum
ingenio reluctantem. Nunquam uSpiam sic apparuit
quantum valeat praejudicium praesumptionis humanm,
vel ad non intuendam manifestissimam veritatem,
vel ad afﬁrmandam impudentissimam falsitatem.
Itane te tam aperte repugnantia posuisse non sentis,
ut vix credibile sit quod unus homo dicere utraque
(α) Przctcxtatus ct Felicianus,
¹ sic Mss. At editi, sacrilege.
