ιτι
872

dis interimendum insidiis excipiunt, cum apud nos
jam baptizatum, nec coepisse dicunt esse christia-
num, cum tanquam paganum exsufﬂant, cum cate-
chumenum faciunt, ut praeparent deinde retingendum,
vel potius exstinguendum; repente alicunde existe-
re ⁸, cum bac epistola tua, ethunc ipsum ejus locum
in mediis eorum ausibus recitando porrigere et excla-
mare: Quid facitis? Ecce, audite, videte, legite ; una
est nobis vobisque religio, eadem Sacramenta, nihil
'm christiana observatione diversum :in cujus no-
mine iste baptizatus sit prius interrogate, et tunc si
alium meliorem in vestro Baptismo nominatis, date.
Tunc illi fortasse, si non ipsa rerum evidentia con-
tremiscerent, continuo consilium suum, magnum vi-
delicet atque acutum, proferrent et dicereut : Quis
iste e nobis est, cujus epistolam geris? Laicus noster
est : nobis vinceret, vincitur sibi. Tum ego si ades-
sem, conversus ad te dicerem : Tu saltem, obsecro,
dic nobis, quid isti faciunt? Ecce apud nos baptiza-
tum rebaptizare disponunt. Certe ergo nobis et vobis
una religio, eadem Sacramenta, nihil in christiana ob-
servatione diversum? An responderes, Sed Christi
Baptismus non est religio, non est Sacramentum, non
est observatio christiana? Avertcrit Deus hanc a tua
mente dementiam. Quid igitur mihi responderes ur-
genti ac dicenti. Una nobis vobisque religio est: qui-
bus autem Baptismus unus non est, non est una reli-
gio : ergo nobis vobisque unus est Baptismus. Eadem
nobis et vobis sunt Sacramenta : quibus autem Ba-
ptismus idem non est, non sunt eadem Sacramenta :
ergo idem nobis et vobis est Baptismus. Nihil est
nobis et vobis in christiana observatione diversum :
quibus autem diversus est Baptismus, non utique
nihil est in christiana observatione diversum : non
ergo nobis et vobis diversus est Baptismus. Cur
quod unum est improbatur? cur quod idem est exsuf-
ﬂatur? cur quod non diversum est iteratur?
CAPUT Vl. -— 8. Me sic agente in praesentia, sic
instante, ad quas tergiversationes confugeretis ἲ Vi-
delicet contemnerent in epistola tua illi grammaticos,
tu accusares in nostra dialecticos: sed veritas ex
utraque superaret haereticos, hoc solum in eis osten-
dens a nobis esse diversum, quod constat csse perver-
sum :quia nos Sacramenta nostra cognoscimus, erro-
rem alienum emendamus ; vos autem eadem Sacra-
menta fatemini, qum tanquam nulla sint iteratis, ma-
gna diversitate reprobantes quod diversum non esse
conceditis.
CAPUT VII. — 9. Proinde quamvis inter schisma
et hmresim magis eam distinctionem approbent , qua
dicitur schisma esse recens congregationis ex aliqua
sententiarum diversitate dissensio ( neque enim et
schisma ﬁeri potest, nisi diversum aliquid sequantur
qui faciunt) ; lucresis autem, schisma inveteratum :
tamen quid hinc opus est ad laborem (a), cum me
tantum adjuvent definitiones tum, ut si mihi et per
Ilios vestros concederetur, schismaticos vos libentius
⁸ Lov., repente aliimde existere.
(a) videtur legendum, ut laborem. lt.
¹ Plin-es Mss, alius c diverso esse non potest Baptisms.
