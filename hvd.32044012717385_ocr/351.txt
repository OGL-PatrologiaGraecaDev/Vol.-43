691

Potens est Dominus qui praecipit unitatem , mutare in
tnelius voluntatem. Quod autem acclamavit Charitas
vestra , Aut hic, aut nusquam; vocem in illum vestrae
Charitatis agnovimus, ct amamus. Hoc etiam nos non
nunc primum , sed semper cogitamus, semper opta-
mus. ldem est et animus, quod praecipue necessarium
est , fratris et coepiscopi nostri, episcopi vestri Deu-
terii. Olim nobis notus est animus ejus. Nobiscum
preces de hac re Domino fudit, eum concilio, ubi hoc
illis qui foris sunt promisimus et obtulimus. Jam de
hac re subscriptiones nostra: retinentur. Nunquam
cnim nos ita honorem nostrum fovemus, ut unitati
invideamus. Minores sumus honore ¹, cum simus ma-
jores dilectione. Novimus quemadmodum invitanda
sit inﬁrmitas , ut perﬁciatur unitas.
2. Nec ideo dicimus haec, fratres, quasi illi qui sub
schismate remanserint, aliquam spem habeant ad
Dominum. Multi enim disputant parum intelligentes
quid loquantur, et dicunt : Si schismatici sunt, si hce-
relici sunt, quare sic illos suscipiunt? Audite, fratres
mei. Si cos susciperemus , jam istum susciperemus
fratrem nostrum Emeritum, sive bonum, sive malum,
tamen fratrem. Quod ideo dico, quia et ipse novit
per prophetam nobis dictum esse, quod illis etiam in
Collatione diximus , Dicite, Fratres nostri estis, his
qui vos oderunt (Isai. LXVI, 5, sec. LXX). Oderunt
nos, credimus ﬁniendum esse quod odiunt: tamen et
quamdiu odit, frater audit; donec finiatur odium, crit
nomen in testimonium. Non ergo sic illos suscipimus
ut sunt : absit a nobis; nam hu-retici sunt, suscipi-
mus autem catholicos : mutantur, suscipiuntur. Sed
propter malum quod habent, non in eis possumus
persequi bona quae agnoscimus. Malum enim dissen-
sionis, schismatis, haeresis, malum suum habent:
bona vero quae in illis agnoscimus, non sunt sua;
Domini nostri habent bona , Ecclesiae habent bona.
Baptismus non est ipsorum, sed Chrisﬁ. invocatio
nominis Dei super caput ipsorum quando ordinantur
episcopi, invocatio illa Dei est, non Donati. Non eum
suscipio episcopum, si quando est ordinatus, super
caputeius Donatus est invocatus. In errante et dese-
rente milite crimen est desertoris , character autem
non est desertoris, sed imperatoris. Sed frater noster
non deseruit, ubi adhuc nunquam fuit. Siquidem in
illo desertoris error est natus , quando est a deser- ν
tore signatus. Qui primo sehisma fecit , qui se ab Ec-
clesia catholica separavit, cum his quos secum traxit,
, desertor fuit: caeteri a desertoribus signati sunt, non
tamen signo desertoris, sed signo imperatoris. Non
enim desertor characterem suum ﬁxit. Quid est quod
dico, desertor characterem suum non fixit? Donatus
non baptizavit in nomine Donati. Nam si Donatus
quando schisma fecit, in nomine Donati baptizaret ,
desertoris characterem inﬁgeret : ego quando voca-
rem ad unitatem , si invenirem desertoris characte-
rem, exterminarem, delerem , abolerem, ahjicerem ,
non approbarem ; respuerem , anathematizarem , da-
‘ Forte, mnus.
