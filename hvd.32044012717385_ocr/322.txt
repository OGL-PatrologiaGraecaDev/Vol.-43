,λιιι-..Α μ---) , ι Α μ
,ν ι ~ ---ι - - σ
635
rectionem Christi, quando mitti jussit retia, nec εἰν
nistram nec dexteram nominans partem (Luc. v,
4-10); ut nec solos malos, nec solos bonos, sed
commixtos bonis malos intra retia suorum Sacra-
mentorum futuros doceret: post resurrectionem au-
tem , quando jussit retia mitti in dexteram partem
(Joan. xxi, 6-11) ; ut post resurrectionem nostram
bonos solos in Ecclesia futuros intelligeremus, ubi
ulterius haereses et schismata non erunt, quibus modo
retia disrumpuntur. Nam et Evangelium non tacuit in
prima piscatione commemorare retia esse disrupta:
et in novissima dictum est, Et cum tam magni essent
pisces, retia non suntdisrupta. De tali Ecclesia dictum
esse, quod per illam non erat transiturus incircum-
cisus et immundus (Issi. ιιι, 1). Ad immundos enim
pertinere schismaticas separationes, qua: tunc non
erunt, quia retia non sunt disrupta. Hoc etiam signi-
ﬁcassc, quod corvus avis immunda exierit de arca,
et non redierit. Quae tamen arca exeunte corvo non
utique omnibus immundis animalibus caruit, sed in
ea fuerunt et munda et immunda usque ad diluvium
(Gen. vn et vnt), sicut in Ecclesia boni et mali usque
ad saeculi ﬁnem. Sed sicut non de immundis, sed de
mundis animalibus Noe obtulit sacriﬁcium; ita non
ii qui mali sunt in Ecclesia, sed ii qui boni sunt per-
veniunt ad Deum.
17. De Prophetis etiam, quia dixerant Donatistae
in litteris suis, non eos communicare illis in quos
mala tanta dixerunt; responderunt Catholici, quod
unum templum fuerit quo universi utebantur, nec
quemquam Prophetarum, qui tanta dixerunt in ma-
los, constituisse sibi aliud templum, sacriﬁcia, sacer-
dotes. Et quod Donatista: in litteris suis posuerunt
testimonia Scripturarum, quibus ostenderent ad pec-
cata parentum etiam ﬁlios pertinere; cum hoc utique
nunquam recte intellectum sit, nisi de iis ﬁliis qui
parentum iniquitates imitarentur: responderunt Ca-
tholici, cum tanta in illum populum et acerba dicta
sint divinis eloquiis, qua: etiam ipsi in suis litteris
commemoraverunt, ut quasi nullus illic remansisse
videretur bonus; non solum ibi fuerunt iidem ipsi
Propheta: sancti, verum etiam ex ipso populo exorti
erant, quos ipse Dominus in suae carnis adventu
laudabiles reperit, sicut fuerunt Zacharias et Elisa-
betb, et sicut Joannes ﬁlius eorum, sicut Simeon
senex et Anna vidua (Luc. ι et ιι). Unde apparet
qnam impie, quam calumniose objicerentur Catho-
licis toto orbe diﬁ‘usis crimina Caeciliani; cum Si-
meoni et Annae et caeteris talibus ohjici non possent
crimina illius populi, in quo nati fuerant, sacramen-
tis ejusdem populi consecrati, quae crimina eidem
populo non humana opinio, sed sermo divinus obje-
cerat. Commemoratum est etiam testimonium pro-
pheticum, ubi signati sunt, ne cum malis perirent,
qui gemebant facinora quae ﬁebant in medio eo?
rum (Ezech.1x, 4); nec tamen corporaliter sepa-
rati sunt.
18. Deinde ibi commemoratum est qualis separatio
bonis hoc tempore ab impiis et malis ﬁeri debeat,
(Epist. ad Maximum). Contra quod testimonium illi
