610

reticam pestem de domo Dei exire non timuit : quia
si vere justus esset, sicut apostolus Paulus cum fra-
tribus falsis , de quibus in suis Epistolis ingemit, et
sicut Cyprianus cum eis , quos sine Baptismo suis
peccatis praeteritis plenos aestimabat, et admitti ad
Ecclesiam ab Stephano sciebat ; ita in Ecclesia Christi,
cum eis quos injustos vel noverat, vel putabat sine
ulla sui commaculatione persisteret, nec bonos pro-
pter malos desereret, sed malos propter bonos potius
toleraret, tanquam granum cum palea pondere cha-
ritatis trituram ferens , non tanquam levissimus pul-
vis ante ventilatiouem flatibus cedens. Eo quippe
modo etiam cum iniquis , quos necesse est usque ad
littus retia ista contineant, in unitate catholica per-
severans, non tamen cum fure concurreret, nec pec-
catis communicaret alienis , nec cujusquam immun-
ditia: ¹ contrectatione macularetur , nec pollueretur
tangendo pollutum, nec cujusquam fermento corrum-
peretur. llaec enim fiunt consensione peccatorum, qua
per feminam serpens hominem primum etiam in pa-
radisi felicitate decepit; non communione Sacramen-
torum , in qua condiscipulos Judas mundos immun-
dus contaminare non potuit. A malis autem, eum
quibus Sacramenta Dei communicant, etiam nunc in
area, nondum in horreo, jam tamen boni discedunt,
et separantur morum dissimilitudine, non corporum
segregatione; aliter vivendo, non ad alia conven-
ticula veniendo : sic nec cum malis unum ﬁunt , nec
ab Ecclesia: unitate discedunt.
‘26. Quid ergo nobis nescio quorum traditurum
crimen exaggerant, quos tamen nec ipsos unquam
convincere potuerunt? Sed si eos contra istorum ea.
lumnias defendamus, quorumdam hominum causam
videbimur agere , non Ecclesiae. Prorsus quicumque
et ubicumque traditores fuerunt, et non tantum tra-
ditorum peccatum , sed ipsorum etiam qui tradere
compellebant, et omnium omnino facinorosorum,
flagitiosorum , sacrilegorum , admittebat Stephanus
in Ecclesium secundum istos : quia si Baptismum non
habebant, omnia peccata quaecumque gravia et hor-
renda commiserant, in eis erant, et reos illos sine
ulla remissione retinebant. Tales admittebat Stepha-
nus, cum talibus erat in unitate catholica Cyprianus;
nec tamen periit, sed perseveravit Ecclesia. Non igi.
tur quemquam in ejus unitate maculant aliena pec-
cata. Frustra ﬁlius matus a familia patris exire pro-
peravit , frustra se justum dicit; exitum autem suum
non abluit. An forte dicturi sunt, eos quos Stephanus
admittebat, ipsius unitatis participatione mundatos,
quoniam cbaritas cooperit multitudinem peccatorum
(Ι Petr. tv, 8)? Utinam dicant : hoc enim et nos di-
cimus , quando eos ad unitatem vel urgemus ut re-
deant, vel monemus. Hoc autem pacto jam etiam
μ nulla inter nos Baptismi quaestio remanebit. Si enim
apud haereticos baptizati, cum ad Ecclesiam veniunt,
unitatis ipsius charitate mundantur, profecto sine
causa rebaptizantur.
³ Nonnulli codices habent, cujusquam immundi.
