287

probas. Illud vero nescio quomodo tolerari possit,
quod non solum hominibus sanctis de hominibus ini-
quis calumniamini; sed etiam ipsi sancto Baptismati,
quod in quolibet iniquo necesse est ut sanctum sit,
crimen ex contagione peccatorum hominum compa-
ratis, ut tale dicatis esse Baptisma, qualis est ille a
quo habetur, vel datur, vel sumitur. Porro si talis
sit homo qualis fuerit ille cum quo accedit ad sancta,
et talia fiunt ipsa Sacramenta quales fuerint homines
in quibus sunt; sufficit sanctis hominibus ad solatium
cum sancto Baptismo communiter a vobis falsum cri-
men audire : vos tantum videte quemadmodum vestro
ore damnemini, si et. sobrii vestri ex contagione
ebriosorum vestrorum ebriosi sunt, et misericordes
vestri ex raptorum contagione raptores sunt, et quid-
quid apud vos in malis hominibus invenitur, hoc
coguntur esse qui non sunt; et ipse Baptismus in
omnibus immundis vestris immundus est, et pro ip-
sius immunditiae diversitate diversus est, si talis esse
cogitur qualis est ille a quo habetur et datur. Haec
utique falsa sunt, et ideo nobis nihil obsunt, cum ea
dicitis in nos, nec respicitis vos : vobis autem obsunt,
quia cum ea falsa dicitis, in nos non cadunt, sed quia
ea vera putatis. in vos recidunt.
CAPUT XXXIV. ο- 79. PETIL. dixit: Nam si illos
Apostolis licuit baptizare, quos paenitentia: baptismo
Joannes abluerat, mihi vos baptizare sacrilegos non
licebit Ρ
80. Anc. respondit : Ubi est'ergo quod supra dixe-
ras, non alium baptismum fuisse Joannis, alium
Christi, sed unum Baptismum tribus gradibus con-
secratum, quorum trium graduum aquam Joannes,
Spiritum Christus, ignem Paracletus dedit? Cur ergo
aquam repetiverunt Apostoli in eis quibus jam Joan-
nes aquam dederat pertinentem ad unum Baptismum
tribus gradibus consecratum? Cernis certe quam sit
necessarium, ut sciat quisque quod loquitur.
CAPUT XXXV. -— 81. Ρετιι.. dixit : Neque enim
Spiritus sanctus in quemquam manus impositione ponti-
ﬁcis poterit inseri, nisi aqua pura: conscientia: praeces-
serit generatrix.
82. Anc. respondit : in his paucis verbis tuis duo sunt
errores. Et unus quidem ad qumstionem qum inter
nos discutitur, non valde pertinet, sed te imperitiae
coarguit. Nam in centum viginti homines sine cujus-
quam ntanus impositione, in Cornelium vero Centu-
rionem et eos qui cum illo erant, etiam priusquam
baptizarentur, Spiritus sanctus advenit (Act. ι, 15; ιι,
4 ; et χ, 44). Alter autem error in his verbis tuis to-
tam causam vestram penitus perimit. Dicis enim aquam
purae conscientia: praecedere oportere generatriccm,
ut Spiritus sanctus consequatur. Proinde aut omnis
aqua in nomine Patris et Filii et Spiritus sancti con-
secrata purae conscientia: est, non prapter eos a qui-
bus ministratur, vcl a quibus accipitur, sed pr0pter
illum qui hunc Baptismumimmaculatus instituit : aut
si aquam purae conscientia: non facit nisi pura con-
scientia ct ministrantis hominis, ct sumentis; quid
agitis de iis quos invenitis ab cis baptizatos, qui non-
(a) Optatum Gildonianum.
